# altyapi-tartisma

https://eksisozluk.com/entry/58962390

1- açık sözlük, kâr amacı gütmeyen ve yalnızca özgür bilginin kalıcı olarak paylaşılmasını hedefleyen açık kaynak kodlu bir projedir. bu amaç doğrultusunda bir araya gelmiş gönüllülerce başlatılmıştır ve geliştirilmektedir.

2- mevcut alternatiflerin aksine, mülkiyeti belli bir kişi veya ticari kuruluşa ait olmayan bir interaktif sözlük ihtiyacı ve arayışı sonucu ortaya çıkmıştır.

3- sözlük, amaçları ve yapısı gereği reklam almayacak ve bağışa dayalı bir gelir modelini benimseyecektir.

4- proje kodu ve kullanıcılar tarafından oluşturulacak özgün içerik, kullanıcıları ve platformun geliştiricilerini koruyacak biçimde lisanslanacaktır. temel motivasyon bireysel veya kurumsal kârın değil, kamusal değerin üretilmesidir.

5- projenin yapısal amaçlarından biri erişilebilirliktir. teoride internete erişimi olan tüm aygıtların sözlük tarafından sunulacak içeriğe erişebilmesi hedeflenecektir.

6- sözlük, ham içeriğe erişimi ve bu içeriğin farklı şekillerde sunumunu mümkün kılacak bir api çerçevesinde geliştirilecektir. ortak bir veri havuzunun farklı şekillerde işlenebilmesi ile teknik açıdan mevcut alternatiflerin ötesinde bir özgürlük sunulması hedeflenmektedir.

7- sözlük içeriğinin toplumsal katılımla düzenlenmesi, özgün ve organik bir kontrol mekanizması sayesinde ifade özgürlüğü ve içerik kalitesi dengesinin oturtulması amaçlanmaktadır.

8- +18 ibaresi gerektirebilecek şiddet veya cinsellik içeren yayınlar engellenmeyecek, ancak düzenli olarak etiketlenecek ve sisteme giriş yapmış olup bu içeriği görüntülemeye onay vermiş kullanıcılara gösterilmesi sağlanacaktır.

9- herhangi bir olumsuz durumun söz konusu olması ve/veya projenin sonlandırılması ihtimaline karşı, sözlük içeriğini oluşturan kullanıcılara kendilerine ait içeriği farklı formatlarda yedekleyebilme imkânı sunulması esastır.

10- açık sözlük her yaştan ve deneyimden geliştiricinin katkısı ve katılımına açık olacaktır. ancak projenin sürdürülebilirliği ve bütünlüğünün sağlanabilmesi adına, katkıların projeyle birleştirilmesi süreci, liyakat ve tecrübeye dayalı şekilde - daha sonra belirlenecek - bir yönetici grubu tarafından organize edilecektir.

---

Organizasyon herkesin katılımına açıktır. Aşağıdaki issue altından davetiye isteğinde bulunabilirsiniz.
https://github.com/aciksozluk/altyapi-tartisma/issues/7
